---
layout: kompleksler
title: Yatırımcı Davranışlarının Merkeziyetsiz Platformlara Yönelimi
meta:
type: yazilarim-1
discoverer: Giuseppe Piazzi
discovered: 1950-01-01
orbit: 4.6 years
radius: 487 km
tilt: 3°
image: merkeziyetsiz-1.png
source: https://mars.nasa.gov/
---

- Yatırımcı davranışlarına değinmeden önce merkeziyetsiz finans kavramının ne olduğundan kısaca bahsedeyim.
Merkeziyetsiz Finans kavramı her ne kadar 2019 yılında hayatımıza giren bir kavram olsa da aslında, Bitcoin’in mucidi Satoshi Nakamoto tarafından 2009 yılında temelleri atılmıştır.
- Merkeziyetsiz Finans ekosistemi ilk olarak Ethereum blok zinciri üzerinde geliştirilen merkeziyetsiz, herhangi bir otoriteye bağlı olmayan finans hizmetlerini tanımlıyordu.
- Ancak bu kavram daha sonra genişletilerek, merkeziyetsiz ve otoriteye bağlı olmayan tüm finansal araçları içine almış oldu.
Merkeziyetsiz Finans kavramı da hayatımıza giren diğer tüm yenilikler gibi bir ihtiyacın sonucu doğmuştur ve içerisinde önemli bir felsefe barındırmaktadır.
- Merkeziyetsiz finans sanıldığının aksine bir uygulama, token ya da girişim değildir. Blok zinciri altyapısı üzerine kurulmuş finansal uygulamalar ekosistemini ifade eder.
- Merkezi otoritenin kontrol etmediği, açık kaynaklı ve şeffaf bir finansal ekosistem oluşturmayı amaçlayan akım olarak adlandırılabilir. Kişiler varlıklarının kontrolünü merkezi bir sisteme devretmek yerine kendi ellerinde bulundurur.
- Merkeziyetsiz Finansın en önemli misyonu, aracıları ortadan kaldırarak, internet hizmetine erişim sağlayabilen tüm kişilerin finans dünyasına katılımını en güvenli şekilde sağlamaktır.
- Merkeziyetsiz finans kavramından kısaca bahsettikten sonra yatırımcı davranışlarının geleneksel finans teorilerindeki tanımı ve zaman içerisindeki gelişimine göz atalım.

<h2>YATIRIMCI DAVRANIŞLARI</h2>

- İnsan çevresinden etkilenen, hisleri ve duyguları olan bir canlı türü olduğundan dolayı, insanın içinde bulunduğu her konuya psikolojik faktörler de dahil olmalıdır. Ancak geleneksel finans teorisi çerçevesinde insan, rasyonel olarak davranan ve varlıklarını maksimize etmeye çalışan bir canlı olarak kabul edilir.
- Rasyonel insan, yatırım kararlarını verirken beklenen fayda teorisi çerçevesinde, etkin piyasalar hipotezinin varsayımları üzerine beklentilerini güncelleyebilen, yeterli bilgiye sahip olan, piyasaya yeni gelen bilgilere erişimi olan ve yaptığı hataları tekrar etmeyen bireyler olarak tanımlanır.
- Teknolojik gelişmeler ile birlikte geleneksel finans teorileri ciddi eleştiriler almıştır. Bu durum Daniel Kahneman ve Amos Tversky gibi bilişsel psikologların ‘Davranışsal Finans’ kavramını ortaya çıkararak, ekonomi ile psikoloji bilimi arasında köprü kurulmasını sağlamıştır.
- Tversky ve Kahneman’ın 2002 yılında geliştirdikleri ve ekonomi dalında Nobel ödülü almış ‘Beklenti Teorisi’, Beklenen Fayda teorisine bir alternatif sunmuş ve söz konusu teorinin eksikliklerini gün yüzüne çıkarmıştır. Kişilerin karar aşamasında rasyonel davranmayabileceğini, sezgilerinin, zevklerinin ve ön yargılarının karar verme sürecinde etkili olabileceği tespit edilmiştir.
- Bundan dolayı Beklenti Teorisi, bireylerin karar verme süreçlerini rasyonel bir biçimde yürüttükleri varsayımının yerine, kişilerin yanlış tercihleri ve ön sezileri nedeniyle hiçbir zaman tam olarak rasyonel olamayacağını ortaya koymuştur.
- Artık ekonomistler ve piyasa yapıcılar, bireylerin yatırım psikolojisinin rasyonel olmadığının farkına varmaktadır. Piyasalarda meydana gelen pek çok anomalinin sebebi yatırımcıların karar alma süreçlerinde ki psikolojik faktörler olabilir. Geleneksel finans teorilerinde yatırımcı psikolojisi incelenirken otokontrol ve pişmanlık gibi duygular göz ardı edilmekteydi.
- Örneğin kişinin uçağını bir dakika önce kaçırması ile hissettiği üzüntü, bir saat önce kaçırması esnasında yaşadığı üzüntüden büyük değildir. Artık geleneksel finans teorilerinin gerçekle uyuşmadığı ve finans teorilerinin davranışsal eğilimlerle yeniden inşa edilmesi gerektiği bir gerçek olarak karşımıza çıkmaktadır.

<h2>Yatırımcı Davranışlarının Merkeziyetsiz Platformlara Yönelimi</h2>
- Blok Zinciri teknolojisi ilk kullanım alanı olan finans sektörünü büyük oranda etkilemiştir. Bununla birlikte ilk kripto para olan Bitcoin’in ortaya çıkmasının temelinde geleneksel ekonominin çözemediği bazı sorunlar yatmaktadır.
- Bunların başında gelen sorun ise güven konusudur. Yatırımcılar ellerinde bulundurdukları değerlerin koruması, transferi, saklanması ve artı değer kazanması gibi birçok faktörde merkezi otoritelere güven duymak zorundadır.
- Blok Zinciri teknolojisi ve Bitcoin’in ortaya çıkış sebebi ise tam olarak budur. En son 2008 küresel ekonomik krizinde yatırımcıların yaşadıkları sorunlar merkezi otoritelerin sorgulanmasını tetiklemiştir.
- İnsanların bankalardan paralarını çekememeleri ve varlıklarının ciddi değer kaybı yaşaması bunlara örnektir. Yatırımcı psikolojisi aracıları ortadan kaldıran ve güven duymak zorunda olmadığı sistemlere yönelmeye başlamıştır. Bitcoin ve Blok Zinciri teknolojisinin piyasada karşılık bulması ve yatırımcı çekmesinin başlıca sebebi de bu durumdur.
- Örneğin maaşını bulunduğu ülkenin yerel para birimi üzerinden alan bir kişinin parasının değerini koruması kendisi dışında birçok etkene bağlıdır. Ülke ekonomisinden sorumlu kişi ya da kurumların yapacağı hatalar doğrudan bireyleri etkileyecektir.
- Bununla beraber parasını saklanması için bankaya teslim eden bir kişi, banka yöneticisinin hatalarından kaynaklı olarak zarar görebilir. Bu tür durumların geleneksel ekonomide geçmişte yaşanmış olması ve gelecekte yaşanmayacak olmasının garanti edilememesi yatırımcıları merkezi olmayan ve güven duyması gerekmeyen platformlara yönelmeye teşvik etmiştir.
- Ancak merkeziyetsiz finans ekosisteminin ve bu ekosistemde bulunan kripto para birimlerinin görece kısa bir zaman önce oluşturulmuş olması risk faktörünü arttırmaktadır. Merkeziyetsiz piyasaların yaşadığı ölçeklenebilirlik ve likidite sorunları fiyat dalgalanmalarına sebep olmaktadır.
- Merkezi finans sistemlerinin aksine söz konusu fiyat dalgalanmaları merkeziyetsiz finans ekosisteminin karşılaştığı en büyük kullanım sorunudur.

<h2>Faydalanılan Kaynaklar</h2>

- Aydın Üzeyir, Büşra Ağan, Rasyonel Olmayan Kararların Finansal Yatırım Tercihleri Üzerindeki Etkisi: Davranışsal Finans Çerçevesinde Bir Uygulamap
- Jay Ritter, Behavioral finance
- Sümeyra Gazel, Davranışsal Finans Psikolojik Eşik ve Önyargıları
- <a href="https://medium.com/t%C3%BCrkiye/merkeziyetsiz-finansa-giden-yol-94657a37f86a">Merkeziyetsiz Finansa Giden Yol - Baki Er</a>
