---
layout: kompleksler
title: Merkeziyetsizliğin Etkileri — Sınırsız Arz ve Kalpazanlık Sorunu
meta:
type: yazilarim-1
discoverer: Giuseppe Piazzi
discovered: 1950-01-01
orbit: 6.6 years
radius: 687 km
tilt: 6°
image: merkeziyetsiz-3.jpeg
source: https://mars.nasa.gov/
---

<h2>İtibari Para İçin Sınırsız Arz Sorunu</h2>

- İtibari kağıt paralar özünde değeri olmayan ucuz hammaddeler ile üretilen paralardır. İtibari para aynı zamanda gerçek bir karşılık taşımamaktadır.
- Mübadele değeri yalnızca üzerinde belirtilen nominal değer ile belirlenir. Özetleyecek olursak gerçek bir değeri olmayan ancak iktisadi aktörlerin parayı üreten örgüt (genellikle devlet) tarafından kabul edilmeye ve kullanmaya zorlandığı bir para türüdür. Günümüzde günlük ticarette kullandığımız kağıt paraların tümü (avro, dolar, lira vb.) bu özelliklere sahiptir.
- İtibari paranın en büyük avantajı parayı üretme gücüne sahip olan kurumlara neredeyse sınırsız para arzı oluşturma imkanı sunmasıdır. En önemli dezavantajı ise, para arzını oluşturan unsurların dışında kalmış bireylerin ellerinde ki serveti korumaları için sürekli dalgalanan riskli bir süreç ile karşı karşıya kalmalarıdır.
- Örneğin çeşitli sebepler ile para üretimini arttıran bir kurum, mal ve hizmetler sabitken para miktarında ki artıştan dolayı paranın değerinin mal ve hizmetler karşısında azalmasına yani fiyatların artmasına sebep olacaktır. Dolayısıyla paranın alım gücü düşmüş olacaktır. Söz konusu durum parayı üreten kuruluşun, vatandaşının cebinden bir miktar para çalmasından farksızdır.
- Nitekim para üretim sürecinde paranın fiziksel varlığı değil ancak alım gücü, para üreten kuruluşlara doğru transfer edilmiş olur.
Merkeziyetsiz finans ekosisteminin doğuşunu etkileyen en büyük etkenlerden biri de sınırsız arz sorunudur.
- Para üretme yetkisini ellerinde bulunduran merkezi kurumlar çeşitli sebepler ile para arzını arttırma yoluna gittiklerinden, kişiler servetlerini korumak için birçok yola başvurmaktadır. Kripto paraların kullanıcılarına vaat ettiği en büyük yeniliklerden biri de arzı sınırlı tutmaktır. Kişi ya da kurumlar kripto paraların üretim süreçlerine doğrudan bir etkide bulanamaz.

<h2>Yasa Dışı İtibari Para Basımının Son Bulması</h2>

- Para olarak adlandırdığımız değişim aracının icadından önce pek çok nesne, örneğin deniz kabuğu ya da kıymetli kabul edilen metaller değişim aracı olarak insanlar tarafından tercih edilmiştir.
- Tarihi kayıtlara göre, M.Ö. 118 yılında Çinliler deri para kullanmışlardır. İlk kâğıt para ise M.S. 806 yılında yine Çin’de ortaya çıkmıştır. Batıda kâğıt paraların basılması ve kullanılması 17. yüzyılın sonlarına rastlamaktadır.
- İlk kâğıt paranın 1690’lı yıllarda Amerika Birleşik Devletleri’nde Massachusetts Hükümeti, İngiltere’de ise kuyumcular tarafından basıldığı ve dolaşıma çıkarıldığı, 1694 yılında İngiliz Merkez Bankası ve daha sonra diğer ülke merkez bankalarının kurulması ile de yaygınlaştığı görülmektedir.
- Para basma yetkisi geçmişten günümüze kadar her dönemde önemli bir ayrıcalık olarak değerlendirilmiştir.
- Sahte para, kağıt ve madeni paraların taklit ya da değerini yükseltmek amacıyla gerçek paralar üzerinde değişiklik yapılması olarak tanımlanabilir. Sahte paranın üretilmesine ise genel olarak kalpazanlık, üretim faaliyetini gerçekleştiren kişiye ise kalpazan adı verilmektedir.
- Kalpazanlık devletler tarafından ağır cezaya tabi olan uluslar arası boyutu olan organize bir suç türüdür. Kalpazanlık faaliyetleri devletlerin merkez bankaları için her dönem mücadele edilmesi gereken başlıca sorunlardan biri olmuştur.
- Sahte paranın piyasaya sürülmesi kişileri mağdur edeceği gibi para arzının artmasına ve devalüasyon oluşumunu da tetikleyebilir. Devletler yasa dışı para üretiminin önüne geçebilmek için sürekli olarak itibari para birimlerinde yeniliklere gitmektedir. Seri numarası değişimi, hammadde değişimi, filigran, emniyet şeridi gibi teknolojiler bunlardan bazılarıdır. Devletler bu faaliyetler için zaman ve kaynak ayırmalarının yanı sıra, emniyet güçleri tarafından çeşitli kaynak harcamaları ile kalpazanlık ile mücadele etmektedir.
- Devletler sahte para basımına yönelik hukuki ve teknolojik mücadeleler yürütse bile tarihin hiçbir döneminde kalpazanlığı bitirememiştir. Taklit edilmesi veya piyasaya sürülmesi mümkün olan itibari para birimlerinin, yasa dışı üretiminin sonlanması için alınacak merkezi önlemlerin yeterli olamayacağı açık bir biçimde gözükmektedir.
- Merkeziyetsiz finans ekosisteminin bir parçası olan kripto paralar ise bu sorunu, kullandıkları kriptografi teknolojisi, blok zinciri ve arzın sınırlılığı yöntemleri ile çözmüştür. Merkeziyetsiz finans ekosisteminde kalpazanlık bir suç unsuru olarak mümkün olmayacaktır.
- Kripto para üretimi için gerekli olan şey yalnızca madencilik faaliyetidir. Bununla birlikte birçok kripto para birimi de arzı sınırlı para birimleridir. Yani üretimleri kişilerin kararlarına bağlı olarak sınırsız değildir.
- Bu durum kullanıcının sahte para üretiminden dolayı mağdur olmasını engelleyeceği gibi devletlerin de kalpazanlık ile mücadele etmek için zaman ve kaynak harcamasına engel olacaktır.
