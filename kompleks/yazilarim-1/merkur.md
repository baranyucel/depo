---
layout: kompleksler
title: Merkeziyetsizliğin Etkileri — Aracıların Ortadan kalkması
meta:
type: yazilarim-1
discoverer: Giuseppe Piazzi
discovered: 1950-01-01
orbit: 5.6 years
radius: 587 km
tilt: 4°
image: merkeziyetsiz-2.jpeg
source: https://mars.nasa.gov/
---

- Geleneksel finans sistemlerinde birçok aracı mevcuttur. Kişilerin yüz yüze reel ortamda nakit alış verişi yapmadığı diğer alışveriş metotları işlemin yürütüldüğü bankaların veri tabanlarında bir zincir reaksiyon başlatır.
- Günlük kullanımda bankaların kullanıcılarına tahsis ettiği kredi kartlarıyla alış veriş yaparken yalnızca POS(Point Of Sale ) cihazında kartın okutulduğunu görürüz ancak bu esnada bankalar arası bir dizi iletişim gerçekleşmektedir.
- Satıcı, banka ile iletişim kurup ödeme için yeterli bakiyeniz olup olmadığını sorgular ve bilgi banka tarafından satıcıya iletilir. İşlemden sonra banka ödeme yapılan tutarı kayıt defterine ekler.
- Kullanıcılar arası yapılan işlemler aracıların onayı sonrasında gerçekleşmektedir. Kişiler bankalarda paralarını tutarken belirli yasal garantilere sahip olsalar bile özünde kendi paraları üzerinde ki kontrollerini bankalara devretmişlerdir.
- Merkeziyetsiz finans ekosistemlerinde ise işleyiş çok daha farklıdır. Her bir kullanıcı kendi kendisinin bankasına dönüşür. Yaptırımlar merkezi otorite tarafından değil geliştirilen yazılım tarafından uygulanır.
- Kullanıcıların kendi bankalarını oluşturmaları için gerekli yazılımı bilgisayar ve telefon gibi donanımlara yüklemeleri yeterlidir. Kişilerin sahip oldukları yazılımı internet ortamına bağlamaları ile eşler arası ağların oluşturulması sağlanır. Bu sayede bilgi kaynağı tek bir merkezde toplanmak yerine bağlantıda bulunan tüm kullanıcılarda olması sağlanır.
- Günlük kullanımda bir banka kartı işlemi ve kripto para işlemi arasındaki farkı net olarak gösterecek bir örnek verelim;
Ayşe, Ahmet’in sahibi olduğu bir marketten dondurma satın almak için kasaya doğru yöneliyor olsun. Ayşe ‘X’ bankasının, Ahmet ise ‘Y’ bankasının müşterisidir. Burada adımları sırasıyla takip edelim:

<ol>
  <li>Ahmet POS cihazına dondurmanın fiyatını yazar ve Ayşe’de banka kartını POS cihazına yerleştirir.</li>
  <li>Satın alınma talebi Ahmet’in kullanıcısı olduğu Y bankasına iletilir.</li>
  <li>Y bankası, Ayşe’nin talebinin üzerine daha geniş bir ağ ile bağlantı kurarak X bankasıyla, işlemin geçerli olup olmadığı konusunda iletişim sağlar.</li>
  <li>X bankası, işlemin sahte olup olmadığı ve Ayşe’nin bakiyesinin yeterli olup olmadığı gibi kontrolleri gerçekleştirir.</li>
  <li>X bankası her hangi bir sorun olmadığına dair ağa bilgiyi aktarır. </li>
  <li>Ağ bilgiyi Y bankasına iletir ve banka POS cihazı yoluyla bilgiyi Ahmet ile paylaşır.</li>
</ol>

- Şimdi alternatif bir senaryoda Ayşe’nin yine Ahmet’in marketinden dondurma aldığını ancak ödemeyi kripto para ile gerçekleştirdiğini düşünelim;

<ol>
  <li> Ahmet kripto para cüzdanını açar. Bir açık adres oluşturup bu adresi Ayşe ile paylaşır. Bu açık adres çeşitli uygulamalar vasıtasıyla QR kod desteği ile de oluşturulabilir. </li>
  <li>  Ayşe kendi cüzdanını telefonuna yüklediği bir uygulama ile açar ve Ahmet’in paylaşmış olduğu QR kodu taratır. Ayşe’nin cüzdanı QR kodu algılayıp çözer ve Ayşe’nin gerekli tutarı gireceği talebi açar. </li>
  <li> Ayşe dondurma için ödeyeceği fiyatı girer ve onaylar. </li>
  <li> İşlem söz konusu kripto parayı çalıştıran node’lar ağında yayınlanır. </li>
  <li> Kullanılan Kripto paranın emek ispatı mutabakatı ile çalıştığını varsayarsak, blok oluşturmaya çalışan madenci işlemi alır. </li>
  <li>  Blok kabul edilir, işlem onaylanır ve Ahmet’in cüzdanına yeni bir ödeme alındığına dair bilgi ulaşır. </li>
</ol>

- Örnekte görüldüğü üzere kripto para transferleri ile bankaların üstlendiği aracılık faaliyetleri son bulmuş olur.

<h2>Faydalanılan Kaynaklar</h2>

- Binance Akademi
