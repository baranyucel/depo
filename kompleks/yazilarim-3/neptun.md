---
layout: kompleksler
title: Bankaların Finansal Krizlere Etkisi
meta:
type: yazilarim-3
discoverer: Giuseppe Piazzi
discovered: 1950-01-01
orbit: 10.6 years
radius: 387 km
tilt: 2°
image: bankalar.jpeg
source: https://mars.nasa.gov/
---

- Bankalar ekonomi ve finansın en temel yapı taşı olarak karşımıza çıkmaktadır. Ortaya çıktığı ilk dönemlerde kişilerin parasını koruma, para transferini kolaylaştırma gibi sabit görevler üstlenirken, artık piyasanın denetleyicisi ve düzenleyicisi konumuna gelmiştir.
- Bu durum elbet yeni bir haber değildir. Ancak bankaların tarihsel süreçteki gelişimini gözlemlediğimizde söz konusu sektörün ekonomi ve finans üzerinde oluşturduğu zararları görmemiz mümkün olacaktır.
- Tarihteki ilk bankacılık faaliyetleri Sümer ve Babil toplumlarında gerçekleştirilmiştir. Servetlerini korumak isteyen kişiler dini mabetlerin güvenliğinden ve rahiplerin dürüstlüğünden kaynaklı olarak varlıklarını dini mabetlerdeki rahiplere emanet etmiştir. Yani ilk bankalar tapınaklar, ilk bankacılar ise rahiplerdir.
- Zamanla insanların varlıklarını tapınaklara emanet etmeleri ve tanrılara sunulan hediyeler ile birlikte rahip sınıfının elinde ciddi miktarda servet birikmiştir. Rahipler ise bu serveti ihtiyaç sahiplerine çeşitli güvenceler karşılığında ödünç vermiş ve geri ödeme zamanı geldiğinde ödülü(faizi) ile birlikte geri almıştır.
- Her yenilik mutlaka bir ihtiyaç sonucu doğmuştur. Bankacılık sektörünün doğuşu da medeniyetin ilerlemesi için gerekli bir ihtiyacın sonucudur. Toplumların refaha ulaşmaları, üretimin ve bununla birlikte gelirin adil dağıtımına bağlıdır. Bunun için ülke içerisinde yeterli miktarda tasarruf hacmine ve dolayısıyla bu tasarrufu yatırıma dönüştürüp istihdam oluşturacak bir mekanizmaya ihtiyaç vardır.
- Bankacılık faaliyetleri ise bu ihtiyaca karşılık olarak meydana gelmiştir. Bir dönem için bu denli ihtiyaç duyulan bankacılık sektörünün artık birçok finansal krizin tetikleyicisi olması aklıma Charles Darwin’in bir sözünü getirdi;

<strong>“Ne en güçlü olan tür hayatta kalır, ne de en zeki olan… Değişime en çok adapte olabilendir, hayatta kalan.”</strong>

- Bankacılık sektörü gerçekleştirdiği aracılık faaliyetleri ile dünya üzerindeki en güçlü kurumların başında gelmektedir. Borç alabilen, borç verebilen, yatırım yapabilen, kredi notları ile kişilerin piyasada ki güvenilirliğini belirleyebilen, finansal piyasalara giriş çıkışları sağlayabilen kısacası hayatın her alanına dokunabilecek kadar gelişmiş bir konumdadır.
- Gücü tartışılamaz olan bankacılık sektörünün hayatta kalamayacağını düşünmemin sebebi ise değişime adapte olamayacak olmasıdır. Değişim konusuna sonraki yazılarda değineceğim. Öncelikle bankaların finansal krizlere nasıl sebep olduğunu inceleyelim.

<h2>Bankalardaki Kısmi Rezerv Birikimi</h2>
- Rezerv bankacılık sistemi 1668 yılında İsveç bankası Riksbank’ın kurulması ile ortaya çıkmış bir kavramdır. Dünyanın ilk merkez bankası olduğu bilinmektedir.
- Kar amacı gütmek yerine özel bir ticari bankalara olarak ortaya çıkmıştır.Kişilerin bankalara yatırdığı para yığınlarının bir kasada beklemesi yerine, paranın kullanılarak hacminin genişleyebileceği ve sağlanacak krediler ile ekonominin hareketleneceği fikri kısmi rezerv kavramının ortaya çıkmasına yol açmış oldu.
- Uyguluma açısından inceleyecek olursak bankalar müşterilerinin paralarıyla diğer müşterilerine kredi sağlayıp ortada fiziksel olarak bulunmayan bir para oluşturmuş olur. Bankalar devletler tarafından getirilen yasal düzenlemeler ile müşterilerinin yatırmış olduğu tutarın belirli bir yüzdesini saklamak ile yükümlüdür.
- Bu duruma kısmi rezerv denir. Ancak paranın geri kalan bölümü kredi olarak kişi ya da kurumlara dağıtılabilir. Banka bir müşterisinden aldığı parayı bir başka müşterisine kredi olarak verdiğinde krediyi alan taraf fiziksel bir karşılığı olan değer olarak kabul etmiş olur. Böylece ilk başta müşterinin yatırdığı tutar ikiye katlanmış olur.
- Bu para defalarca kullanılarak çarpan etkisi yaratıp, fiziksel bir karşılığı olmayan para yığını ortaya çıkmış olur. Bu durumu bir örnek ile açıklayayım;
<p>Kısmi rezerv miktarının %10 olduğu bir bankacılık sisteminde,</p>

<ol>
  <li> X kişisi, A Bankasına 100.000 TL yatırır. A Bankası ise Y kişisine 90.000 TL kredi verir. </li>
  <li>  Y kişisi B Bankasına 90.000 TL yatırır. B Bankası ise Z kişisine 81.000 TL kredi verir. </li>
</ol>

- Örnekte de görüldüğü gibi başlangıçta yatırılan 100.000 TL değerinde ki fon, 100.000 + 90.000 + 81.000 = 271.000 TL olarak piyasada karşılık buldu.

- Kısmi rezerv sisteminin finansal piyasaları hareketlendirdiği ve kişileri tüketime ittiği doğru bir önermedir. Ancak en son 2008 krizinde de görüldüğü gibi sonu gelmeyen karşılıksız borçlanmanın getirdiği ekonomik krizler devletlerin finansal yapılarına ağır darbeler vurmuştur.
- Bu durumun kullanıcı ayağında ise ‘‘Bankaya Hücüm’’ adı verilen kitlesel para çekme talebi en büyük sorunlardan birini oluşturmuştur.
- Bu tip durumlarda bankalar müşterilerine para vermek için merkez bankası desteğine ihtiyaç duyarlar. Aksi bir durumda ise yine 2008 krizinde görüldüğü üzere bankalar iflasa sürüklenir.

<h2>Özensiz Kredi Dağıtımı</h2>

- Bankacılık krizleri genellikle, bankaların borçlarının süresini uzatamaması ya da vadesiz mevduatlarda ki ani çekim isteklerini gerçekleştirememeleri sonucu likidite sorunu yaşamaları ve ardından iflas etmeleri şeklinde gerçekleşir.
- Bu iflasın arkasında yatan en önemli sebeplerin başında ise özensiz dağıtılan krediler gelmektedir. Kriz öncesinde piyasada bollaşan likiditenin karlı alanlara yönelme eğilimi bankacılık sektörünün yaşadığı en büyük sorunlardan birisi olmuştur.
- Bu eğilimlerin başında da konut kredileri gelmektedir. Teminat gösteremeyen ve geliri olmayan kişilere bile bankalar tarafından çeşitli krediler dağıtılmıştır.
- Bu kredilerin bankalara geri ödenememesi mali dengeleri bozduğu gibi kişi ve kurumların iflasına sebep olmuştur.
2008 krizinden sonra özensiz kredi dağıtımı konusunda bankaların daha da tecrübe kazandığı ve bu konuda detaycı davrandığı kabul edilmelidir.
- Öyle ki devletler parasal gevşeme yoluna gittiğinde dahi herhangi bir yasal zorunluluk yoksa kredi vermek yerine mümkün olduğunca parayı ellerinde tutmaktadırlar.

<h2>Sonuç</h2>

- Unutulmaması gereken konu bankaların yalnızca aracılık faaliyeti gösteren merkezi kurumlar oluşudur. Bu merkezi kurumlar insan aklı ile tasarlanır ve faaliyet gösterir.
- Buna bağlı olarak hata yapma olasılığı her zaman mümkün olacaktır. Yapacağı hataların sorumluluğunu ise kurum değil kişiler yani parasını emanet eden halk ödeyecektir. İşimizi kendimiz yapabilir hale geldiğimizde artık bir aracıya ihtiyacımız kalmayacaktır.

<h2>Faydalanılan Kaynaklar</h2>

- Fatma Turna, Geçmişten Günümüze Merkez Bankaları Ve Modern Merkez Bankacılığının Bir Örneği: Avrupa Merkez Bankası
- Doğan Alantar, Küresel Finansal Kriz: Nedenleri Ve Sonuçları Üzerine Bir Değerlendirme
- <a href="https://www.binance.vision/tr/economics/what-is-fractional-reserve">Binance Akademi - Kısmi Rezerv Nedir?</a>
